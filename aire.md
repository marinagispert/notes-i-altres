# Aire
L'aire ens envolta, el respirem, ens afecta. L'aire és 
el bé comú més compartit de la societat. Hem d'entendre 
l'aire com un servei públic, del qual no hi ha competència privada possible.



## Webs on trobar dades de contaminació a Catalunya
Cal conèixer l'afectació de casa teva. Fonts oficials on trobar dades:

- [Informació general Catsalut](https://canalsalut.gencat.cat/ca/salut-a-z/c/contaminacio-atmosferica/)
- [Mapa en temps real](http://mediambient.gencat.cat/ca/05_ambits_dactuacio/atmosfera/qualitat_de_laire/vols-saber-que-respires/)
- [Informe diari Catalunya](http://www.gencat.cat/mediamb/qaire/episodis_ambientals/informe_nivells.pdf)
- [Mesures per  P10 Generalitat](http://www.gencat.cat/mediamb/qaire/episodis_ambientals/mesures.pdf)
- [Dades obertes Xarxa de vigilància](https://analisi.transparenciacatalunya.cat/Medi-Ambient/Dades-d-immissi-dels-punts-de-mesurament-de-la-Xar/uy6k-2s8r)


## Els tòxics a l'aire
Els components de l'aire que contaminen i cal vigilar són :

- **Les partícules en suspensió (PM)**: consisteixen en una 
mescla de partícules líquides i sòlides de substàncies orgàniques
i inorgàniques suspeses en l'aire. Aquestes partícules es classifiquen
en funció del diàmetre aerodinàmic: les partícules en suspensió
de menys de 10 micres (PM10) i les partícules en suspensió 
de menys de 2,5 micres (PM2,5). Les PM2,5 inclouen les anomenades
partícules ultrafines, que tenen un diàmetre inferior a 0,1 micres. 
Provenen d'emissions a l'aire per part de diferents focus: 
trànsit, indústria, emissions domèstiques o fonts naturals 
(per exemple la pols africana). Les partícules més perilloses
són les més fines ja que, en inhalar-les, poden arribar a 
les zones perifèriques dels bronquíols i alterar 
l’intercanvi pulmonar de gasos. 

- **Els òxids de nitrogen (NOx)** són un grup de compostos 
químics gasosos molt reactius. Els més importants són l'òxid
nítric (NO) i el diòxid de nitrogen (NO2). La major part 
dels NOx s'emeten a l'atmosfera en forma de NO que s'oxida
ràpidament a NO2. D'altra banda, el NO2 és la principal 
font dels aerosols de nitrats que constitueixen una part
important de les PM2,5 i, a més, el NO2 en presència de 
la llum ultraviolada és la font principal de l'ozó troposfèric.
Provenen d'emissions a l'aire per trànsit terrestre, aeri
i marítim; indústria. El NO2 a concentracions de curta 
durada és un gas tòxic que causa una important inflamació
de les vies respiratòries. Així mateix, les exposicions a
llarg termini es relacionen amb un increment dels símptomes
de bronquitis en nens asmàtics.

- **L’ozó troposfèric (O3)** és un gas incolor i invisible
que es troba de manera natural a l'estratosfera, la capa 
de l'atmosfera més propera a la terra, i que ens protegeix
de les radiacions de rajos ultraviolats, i a la troposfera
(tram d'atmosfera situada entre el sòl i 10 km d'altura).
L'ozó és una forma d'oxigen: 3 atoms d'oxigen en comptes
de 2. L'O3 és molt més reactiu que l'oxigen dissolt a 
l'aire (O2). De fet l'ozó és tant reactiu que dura molt 
poc, oxida quasi qualsevol cosa que troba, incloent els
nostres teixits. És un contaminant que no s'emet 
directament a l'atmosfera, sinó que es forma a partir 
de reaccions químiques entre contaminants primaris 
com els òxids de nitrogen i els compostos orgànics 
volàtils. És un contaminant secundari, és a dir, no és 
emès per cap focus. D'origen fotoquímic, és a dir, es 
forma per l'acció de la llum solar i en presència 
d'òxids de nitrogen i hidrocarburs. Els efectes que 
l'ozó pot provocar sobre la salut de les persones són
tos, irritacions a la faringe, el coll i els ulls, i 
dificultats respiratòries com la gola seca. També pot 
produir altres problemes respiratoris com una major 
incidència i un agreujament de l'asma, la reducció de 
la funció pulmonar i una inflamació de les vies 
respiratòries, que generi símptomes respiratoris i 
una alteració del rendiment. Els nivells elevats
d'ozó també poden causar un increment de la mortalitat diària.

- **Compostos orgànics volàtils (VOC)**: és el nom 
col·lectiu per a compostos químics orgànics la base 
de les quals és el carboni, que s’evaporen a temperatura 
i pressió ambientals generant vapors.Els COV són nombrosos,
variats i n'hi ha a tot arreu: s'hi inclouen tant 
compostos químics d'origen natural com fets per l'home.
Alguns d'aquests compostos són perillosos per a la 
salut humana o bé pel medi ambient. 
Els COV procedeixen de fonts naturals i principalment 
artificials: en pintures, vernissos, dissolvents, pegues, dispersants...
Els efectes sobre la salut deguts als COV tenen lloc tant
a curt com a llarg termini. La principal via d’entrada és
la inhalatòria a causa dels seus vapors volàtils. L’altra
via d’entrada és per contacte degut a la impregnació de 
la pell. Aquests compostos són liposolubles, 
emmagatzemant-se en diferents punts del cos humà, gràcies
a la seva afinitat als greixos. Això provoca que es vagin
bioacomulant.

- **CO2** : El diòxid de carboni és el gas que exhalem al
respirar (inhalem oxigen O2, exhalem CO2). Cal ventilar 
les cases per evitar concentracions de CO2, el que tinguis
de CO2 és el que et falta de O2. 

La nostra evolució la vam fer a nivells estables de 250 ppm(parts per milió).
Abans de la revolució industrial, al món teniem un nivell
de CO2 de 250 ppm. Actualment superem 
les 410ppm. 
A banda de l'efecte sobre el clima, l'increment
de CO2 és greu perque ens afecta directament. Modifica el 
nostre entorn, el nostre menjar i la nostra salut. 
Els rangs són: menys de 1000ppm nivell bo o acceptable; 
1000ppm fins 2000ppm aire viciat, cal ventilar la casa; 
més de 2000 nivell greus amb afectació a la salut a 
mig i llarg termini: cal ventilar inmediatament. 
Segons l'IPCC (Grup Internacional del Canvi Climàtic), 
la concentració de CO2 podria arribar a 670 ppm a finals de segle. 
En l'escenari més pessimista, assoliria les 936 ppm. 


![Carbon dioxide over 800000 years](https://www.climate.gov/sites/default/files/BAMS_SOTC_2019_co2_paleo_1000px.jpg)
![CO2 in the atmosphere and anual emissions (1750-2019)](https://www.climate.gov/sites/default/files/CO2_emissions_vs_concentrations_1751-2019_lrg.gif)


Fonts: 

- [Tòxics Canal Salut](https://canalsalut.gencat.cat/ca/salut-a-z/c/contaminacio-atmosferica/Contaminants-de-laire-i-efectes-sobre-la-salut/)
- [Climate change atmospheric CO2](https://www.climate.gov/news-features/understanding-climate/climate-change-atmospheric-carbon-dioxide)
- [Is Our Food Becoming Less Nutritious?](https://www.youtube.com/watch?v=Yl_K2Ata6XY)
- [El diòxid de carboni no només afecta el clima](https://www.ccma.cat/324/el-dioxid-de-carboni-no-nomes-afecta-el-clima-del-planeta-sino-tambe-la-nostra-salut/noticia/2933329/)
- [Direct human health risks of increased atmospheric carbon dioxide](https://www.nature.com/articles/s41893-019-0323-1)


## Barcelona
L'aire de Barcelona és molt brut. La pol·lució és culpa de les autoritats. 
El temps en que ens enfotiem de que a les ciutats asiàtiques la gent havia
de pagar per respirar (comprant netejadors d'aire casa a casa), ha passat. 
Qui ara visqui a Barcelona ciutat NECESSITA un sistema de monitoratge i si 
s'escau (provablement) un de neteja d'aire.


## Trucs per mantenir l'aire net a casa.

1) Tenir plantes a casa. Veure [Escollir les plantes d'interior](./plantes-interior.md)
2) Netejar sovint amb aigua. Cal vigilar els detergents perquè algunes marques 
contenen oxidants que fan pujar el CO2. Netegeu sovint, que el sutge (polsim negre) 
de Barcelona és majoritàriament neumàtics esmicolats i CO2, és a dir és una pols 
molt imflamanble (a banda de dolenta per la salut).
3) Purificadors d'aire. Veure [Escollir purificadors d'aire interior](./purificadors-aire.md)





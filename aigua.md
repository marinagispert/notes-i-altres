# Aigua

## L'aigua de Barcelona
L'aigua de Barcelona té mala fama. Bé, depèn del barri. 
Citant Aigües de Barcelona 

> "La raó per la qual el sabor de l’aigua de l’aixeta canvia 
segons la zona és la seva font de procedència. Les aigües del Ter i el 
Llobregat—les que proveeixen l’àrea metropolitana de Barcelona— tenen 
característiques minerals diferents i per això presenten diferències de gust.
L’aigua procedent del Llobregat té una mineralització elevada, conté més 
clorurs i sodi que la del riu Ter, a causa del recorregut que fa per una conca 
salina. I en contenir més sal, que és un potenciador del sabor, 
ressalta el gust de clor.
Per la seva banda, l’aigua procedent de la conca del Ter té una 
concentració salina moderada i és rica en calci i bicarbonats, 
que són més agradables al gust.
>....

>El riu Llobregat és la principal font d’abastament d’aigua de Barcelona, 
a partir de la qual es proveeixen els barris del sud-oest. L’aigua del Llobregat,
que té l’origen en la serra del Cadí, es caracteritza pel seu alt contingut
en sal a causa del seu pas per Súria, una regió amb un gran nombre de mines 
de sal. La sal potencia el sabor del clor, i per això en l’aigua que prové 
d’aquest riu se n’hi nota més el gust. 

>En segona posició (d’acord amb el volum d’aigua proveïda) hi ha el riu Ter,
que neix a la comarca del Ripollès. L’aigua arriba des d’aquest riu a través
de més de 60 km de conduccions. Té una concentració salina moderada i és 
rica en minerals. Gràcies al procés d’autodepuració que ha viscut mentre es
trobava al pantà, presenta poca contaminació orgànica. 

>A més, i com a fonts menors, també disposem del riu Besòs i de l’aigua que 
està emmagatzemada de manera natural als aqüífers formats a la conca del 
Llobregat i del Besòs. En cas de necessitat i sequera, tenim una 
dessalinitzadora, al Prat de Llobregat."

L'aigua de l'aixeta, com a producte, té limits legals i passa molts controls. 

L'aigua que ens distribueixen es potable, però si no us convenç el gust, 
reclameu als vostres polítics. Amb queixar-se no n'hi ha prou. Existeix la 
tecnologia per aconseguir distribuir aigua amb un gust excel·lent però hi ha
moltíssima gent que filtra l'aigua o beu d'ampolla. 

I després estan les notícies que de tant ens fan agafar por, com la dels 
[trihalometans (THM)](https://beteve.cat/societat/aigua-aixeta-barcelona-trihalometans/)


## Maneres de reduir els THMs a casa

>“Els THMs són volàtils, i això vol dir que s’evaporen. Quan notem que l’aigua 
fa més pudor i té un color diferent, podem posar-la en ampolles de vidre i 
deixar-la sense tapar durant mitja hora o una hora; els THMs s’hauran 
evaporat”,

explica [@farmagemma a twitter](https://twitter.com/farmagemma/status/1217560029555044353?s=20)


## Canonades de plom:
La distribució d'aigua neta fins a la clau de davant de la finca està 
garantida però moltes cases velles tenen canonades de plom  des de la
clau general de fora de la finca fins a la bateria comptadors.

Tot i així és molt difícil que l'aigua que us arriba tingui contaminació
per plom (per temes de química dins les canonades, només en certes 
ocasions es produeix la dissolució de plom dins l'aigua). Normalment 
l'aigua que arriba a través de canonades de plom no porta plom, o no en 
porta significativament. 

En cas de que a la teva finca tingueu canonades de plom, demaneu 
pressupost per canviar les canonades. Canviar canonades és barat, i 
si escau, ho podeu aprofitar per fer accessible la finca eliminant 
barreres (eliminant esglaons). 

Cal tenir clar: Aigües de Barcelona farà la part de l'obra des de la 
clau fora de la finca fins la clau general de la finca. S'encarreguen
de tota la part de l'obra del carrer (incloent tramitar els permisos
d'obrir el carrer de l'ajuntament). 



## Com canviar les canonades de plom 

Per experiència (2017) caldrà que qualsevol veí demani 
[pressupost](https://www.aiguesdebarcelona.cat/ca/web/instaladores/sollicitud-nova-installacio) 
a Aigües de Barcelona . Ompliu el formulari i expliqueu el que vulgueu fer. Un inspector
de la companyia es posarà en contacte amb el veí per fer una visita. A la visita 
l'inspector us explicarà qui fa què i us donarà un pressupost de a seva part a ull. Si heu entès el
procés i  us interessa, aleshores el president de la comunitat de veïns haurà de demanar
un pressupost oficial (demanar el pressupost és de franc) a Aigües de Barcelona. 
Aleshores Aigües de Barcelona us passarà un pressupost que inclou la memòria tècnica 
del que faran i molt ben explicat, quina és la part de l'obra que farà Aigües de 
Barcelona i quina part el contractista que hareu contractat per fer la part interior. 
Per a què us feu una idea, a la meva finca havíem de baixar l'escomesa de l'aigua per 
a fer accessible l'entrada i el pressupost del projecte d'Aigües de Barcelona va ser 732€.
Després cal acceptar el pressupost i acordar un dia. A.B. van fer en canvi tallant l'aigua
menys de dos hores el dia i l'hora acordat (dins la finca tenien la canonada a la vista 
però al carrer van haver d'obrir i després enrajolar amb panots). 
Reemplaçar les canonades de la part interior (des de la clau general interior de la finca
fins on calgui) ho farà l'empresa que els propietaris triin. Si canvieu la bateria de 
comptadors caldrà pagar a Aigües de Barcelona per a que comprovin que els comptadors 
nous corresponen als clients (que no s'hagi canviat el 2-1 pel 2-2). El canvi de la 
canonada general de 8m de plom per plàstic l'haviem fet el 2011 per 400€.
Canviar les canonades és molt més barat del que pensavem els veïns.  Si teniu problemes
amb el plom, canvieu les canonades, no féu el préssec. I aprofiteu per fer accessible
l'entrada, que us canviarà la vida. Sigues tu el veí que vols tenir.



Saber més sobre canonades de plom: 
[Why Do We STILL Use Lead Pipes?](https://youtu.be/w4yf4gLIv_o)

